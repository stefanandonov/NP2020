Да се имплементира апликација за евиденција на работниот ангажман на вработени во една ИТ компанија. За таа цел да се имплементира класата `PayrollSystem` во која што ќе се чуваат информации за вработени во компанијата. Постојат два типа на вработени `HourlyEmployee` и `FreelanceEmployee`. `HourlyEmployee` добиваат плата базирана на вкупниот број на изработени часови, додека пак `FreelanceEmployee` добиваат плата базирана на поените на тикетите што ги решиле. За класата `PayrollSystem` да се имплементираат:

- `PayrollSystem(Map<String,Double> hourlyRateByLevel, Map<String,Double> ticketRateByLevel)` - конструктор со два аргументи - мапи. Првата мапа означува колку е саатницата за соодветно ниво за вработените што земаат плата по час работа, а втората мапа означува колку е платата по поен од тикет за соодветното ниво за фриленсерите.
- `void readEmployeesData (InputStream is)` - метод за вчитување на податоците за вработените во компанијата, при што за секој вработен податоците се дадени во нов ред. Податоците за вработените се во следниот формат: 
  - Доколку вработениот е `HourlyEmployee`: `H;ID;level;hours;`
  - Доколку вработениот е `FreelanceEmployee`: `F;ID;level;ticketPoints1;ticketPoints2;...;ticketPointsN;`
- `Map<String, Collection<Employee>> printEmployeesByLevels (Set<String> levels)` - метод којшто ќе врати мапа од вработeните во нивоата `levels` групирани по нивоа. Вработените да бидат сортирани според плата во опаѓачки редослед во рамките на нивото. Доколку платата е иста, да се споредуваат според нивото.

Дополнителни информации: 

- Платата на `HourlyEmployee` се пресметува така што сите часови работа до 40 часа се множат со саатницата определена за нивото, а сите часови работа над 40 часа, се множат со саатницата на нивото зголемена за коефициент 1.5.
- Платата на `FreelanceEmployee` се пресметува така што сумата на поените на тикетите коишто програмерот ги решил се множат со плата по тикет (ticket rate) за нивото.
