Да се (до)имплементира апликацијата за евиденција на работниот ангажман на вработени во една ИТ компанија. Препорака: За да немате проблем со исти имиња на класи користете посебни пакети за двете задачи, доколку сакате да ги решавате одделно.

За таа цел да се имплементира класата `PayrollSystem` во која што ќе се чуваат информации за вработени во компанијата. Како и во претходната задача постојат два типа на вработени `HourlyEmployee` и `FreelanceEmployee`. Пресметката на плата за двата типа на вработени е иста како и во претходната задача. За класата `PayrollSystem` да се имплементираат:


- `PayrollSystem(Map<String,Double> hourlyRateByLevel, Map<String,Double> ticketRateByLevel)` - ист како и во претходната задача
- `Employee createEmployee (String line)` - метод којшто врз основа на влезен стринг во којшто се запишани информациите за даден вработен, ќе креира и врати објект од класа Employee. Дополнително, методот ќе го смести вработениот во системот за плати. Информациите за вработениот се во истиот формат како и во првата задача, со тоа што во овој случај има можност за бонус на вработениот којшто е одделен со празно место од информациите за вработениот. Постојат два типа на бонуси којшто вработениот може да ги добие и тоа: 
  - Фиксен паричен бонус (запишан како бројка). пр. `H;ID;level;hours; 100` (во овој случај добива фиксен бонус на плата од 100\$)
  - Процентуален паричен бонус (запишан како број со знак процент). пр. `F;ID;level;ticketPoints1;ticketPoints2;...;ticketPointsN; 10%` (во овој случај добива процентуален бонус од 10% од неговата плата).
- Во претходниот метод, со искчучок од тип `BonusNotAllowedException` да се спречи креирање на вработен на којшто му е доделен фиксен бонус поголем од 1000\$ или процентуален бонус поголем од 20%. 
- `Map<String, Double> getOvertimeSalaryForLevels ()` - метод којшто ќе врати мапа каде што клучот е нивото на вработениот, а вредноста е вкупниот износ која што компанијата го исплатила за прекувремена работа за вработените од тоа ниво.
- `void printStatisticsForOvertimeSalary ()` - метод којшто ќе испечати статистки (минимум, максимум, сума, просек) на исплатените додатоци за прекувремена работа на сите вработени во компанијата.
- `Map<String, Integer> ticketsDoneByLevel()` - метод којшто ќе врати мапа каде што клучот е нивото на вработените, а вредноста е бројот на поени за тикети што се сработени од вработените од соодветното ниво.
- `Collection<Employee> getFirstNEmployeesByBonus (int n)` - метод којшто ќе врати сортирана колекција од првите n вработени сортирани во опаѓачки редослед според бонусот којшто го добиле на платата.