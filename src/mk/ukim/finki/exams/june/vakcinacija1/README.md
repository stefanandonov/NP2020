Да се имплементира апликација за евидентирање на граѓани кои се пријавиле за вакцинација. За таа цел да се имплементира класа `VaccinationSystem` во која се чуваат информации за пријавите на граѓаните.

За класата да се дефинира:

- `VaccinationSystem()` - конструктор

- `void readApplications(InputStream inputStream)` - метод кој од влезен поток на податоци ќе прочита информација за една пријава за вакцинација во формат: `ID name surname profession vaccine1 vaccine2 vaccine3 `, каде што `ID` е ЕМБГ бројот на граѓанинот. 

ЕМБГ бројот секогаш е во формат `DDMMYYYRRSSSC`, каде `DD` е денот на раѓање, во `MM` месецот на раѓање, а `YYY` се последните три цифри од годината на раѓање. На пример ако првите цифри во матичниот број се 1404997, тоа значи дека граѓанинот е роден на 14.04.1997.

Доколку професијата на граѓанинот е `DOCTOR`, `NURSE`, `POLICEMAN`, `FIREMAN`, пријавата е од тип `PriorityApplication`, а во спротивно е `BasicApplication`. 
Избраните вакцини од пријавата се подредени според приоритет (почнувајќи со вакцината која граѓанинот најмногу сака да ја прими). 

Потребно е да се спречи додавање на пријава на граѓани кои не се полнолетни (заклучно со денешниот датум, лицата родени на денешен ден се сметаат како полнолетни). Доколку имаме апликација од малолетен граѓанин треба да се фрли исклучок од тип `InvalidApplicationException`. Справете се со исклучокот така што нема да се попречи вчитувањето на останатите пријави, а ќе се испечати порака во формат: `The application for [name] [surname] with ID: [ID] is not allowed, because the citizen is under 18 years old`.

- `void printApplications(OutputStream outputStream)` - метод кој на излезен поток ќе ги испечати информациите за сите пријави. Пријавите треба да бидат сортирани во опаѓачки редослед според возраста на граѓаните. Доколку имаат иста возраст, да се споредуваат според нивното име, во растечки редослед. Дополнително, секогаш прво треба да се отпечатат приоритетните пријави, по што следуваат останатите.

Форматот за печатење на една пријава е: `ID name surname age applicationType vaccine1 vaccine2 vaccine3`, каде `applicationType` може да биде `PRIORITY` или `BASIC`.

**Напомена:** Не ја менувајте класата `VaccinationSystemTest1` !