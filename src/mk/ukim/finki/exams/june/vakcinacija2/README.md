Да се (до)имплементира апликацијата за евидентирање на граѓани кои се пријавиле за вакцинација. 
**Препорака:** За да немате проблем со исти имиња на класи користете посебни пакети за двете задачи, доколку сакате да ги решавате одделно.

За таа цел да се (до)имплементира класата `VaccinationSystem` во која што ќе се чуваат информации за пријавите на граѓаните. Како и во претходната задача, постојат два типа на пријави: `PriorityApplication` и `BasicApplication`. 

За класата `VaccinationSystem` да се (до)имплементира:

- `void vaccinate (int numPH, int numAZ, int numSF)` - метод кој ќе ги распредели достапните дози на вакцините според следните правила:
 - Прво, вакцина добиваат сите лица со право на приоритетна вакцинација, согласно нивната преференца. Доколку ја нема во доволна количина нивната најпосакувана вакцина, добиваат од таа која ја ставиле на второ место, доколку ја нема и таа тогаш добиваат од таа на трето место.
 - Потоа, на останатите граѓани им се даваат вакцини на истиот начин.
 - Доделувањето на вакцините за граѓаните и во двата случаи (приоритетно и обично) се прави според нивната возраст, односно од најстар кон најмлад. Доколку двајца граѓани имаат ист број на години, подредувањето се прави според нивното име во растечки редослед. 
 - Доделувањето завршува кога ќе се доделат сите моментално достапни вакцини. Притоа важно е дека бројот на достапни вакцини од секој тип е секогаш парен број, и сите лица добиваат по 2 дози од вакцините.
 - Внимавајте да не се дозволува вакцинација врз веќе вакцинирани лица!
- `Map<String, String> vaccinatedCitizens()` - метод којшто ќе врати мапа каде што клучот е ЕМБГ бројот на граѓанинот, а вредност е името на вакцината која ја примил.
- `Map<String, List<Application>> vaccinatedCitizensByVaccineType()` - метод којшто ќе врати мапа во која клуч е името на аплицираната вакцина, а вредност е листа од граѓаните кои ја примиле соодветната вакцина.  
- `Collection<Application> nextToVaccinate (int n)` - метод кој ќе врати подредена колекција од првите n граѓани (во рамки на обична вакцинација) подредени во опаѓачки редослед според нивната возраст, а доколку се на иста возраст во растечки редослед според нивното име. 
- `Map<Integer,Integer> appliedVaccinesPerPriority()` - метод којшто ќе врати мапа во која клучот е број што означува приоритет (1,2 или 3), а вредност е бројот на граѓани што ја примиле вакцината која ја означиле со тој приоритет при пополнувањето на пријавата за вакцијација.

**Напомена:** Не ја менувајте класата `VaccinationSystemTest2` !